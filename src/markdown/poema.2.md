## Kопачите 

Се к'ти ноћта црна!\
Се рути карпа — мрак!\
И петли в село пеат\
и зората се зори —\
над карпа в крв се мие\
и темнината пие\
силно\
светнал\
ден!

Пробудете се морни\
копачки и копачи —\
на трудот\
црн\
народ!

Со мотика на рамо\
за корка сува леб,\
по патиштата стрмни,\
по полињата рамни,\
у вивналиов ден —\
да тргнеме и ние\
страдалници от век!

На деда Богомил\
Земјата рофка, мека\
набабрена за род,\
со страдна душа чека\
ударите ни јаки\
со мотиките остри\
по троскот\
пелин\
трат!

На работа!\
На труд!

Да прокопаме меко\
полињата родни\
афион, тутун, житце\
да родат благородни.

И по кривите вади\
да пропуштиме води\
за оризите млади\
и зелени лободи

На работа!\
На труд!


#### [Кочо Рацин](https://mk.wikipedia.org/wiki/%D0%9A%D0%BE%D1%87%D0%BE_%D0%A0%D0%B0%D1%86%D0%B8%D0%BD)

---

Извор: [Wikisource - Бели Мугри / Копачите](https://mk.wikisource.org/wiki/%D0%91%D0%B5%D0%BB%D0%B8_%D0%9C%D1%83%D0%B3%D1%80%D0%B8/_%D0%9A%D0%BE%D0%BF%D0%B0%D1%87%D0%B8%D1%82%D0%B5)\
Сите дела од овој автор се во јавна сопственост во целиот свет